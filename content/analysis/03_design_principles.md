---
Title: Design principles
Description: Page about Design principles
Template: 
---


Webbplatsers design
=======================



Urval
-----------------------

De webbplatser jag valt att titta närmare på är:
- ellygriffiths.co.uk
- usainbolt.com
- helenmirren.com

Jag har valt ut dessa tre för att det är tre personer jag tycker är intressanta och begåvade inom sina olika områden.

Metod
-----------------------

När jag analyserar webbplatserna utgår jag bl.a. från de principer som beskrivs i artikeln "Design elements and principles" skriven av Mary Stribley på Canva.com. jag använder mig även av verktyget "Google lighthouse" för att mäta t.ex. prestanda och tillgänglighet.

Resultat
----------------------- 

***Ellygriffiths.co.uk***

Elly Griffiths är deckarförfattare och syftet med webbplatsen är att presentera hennes böcker, huvudpersonerna i böckerna och henne själv. I slutändan är förstås huvudsyftet att få läsarna sugna på att köpa fler böcker.

Webbsidan använder sig av en monokromatisk färgskala i en lugn, grön färg som känns väldigt Brittisk. Det är en stilren design med landskapsfotografier och fotografier av böckerna. Den är enkel att navigera i och tydlig. Jag tycker att den passar bra till sitt syfte, man får ett trevligt instryck av henne som person och jag tror att många av hennes läsare uppskattar den ganska enkla och klassiska stilen. De stora bilderna är även lite mystiska och det är lätt att tänka sig ett mord begånget i en sådan miljö.

Några designprinciper man kan se att hon använt sig av är bl.a.: 
- Stora landskapsbilder med djup i och även en riktning framåt i många av bilderna. 
- Det finns även en liten skuggning på bilderna av böckerna som ger 3d-effekt. 
- En tydlig balans och symmetri på sidorna, och på första sidan finns en vertikal avdelare i mitten som förstärker det. 
- Hon använder sig av genomskinlighet för att få en gränslös övergång från headern till innehållet. 
- Förstärker det viktiga (anmälan till nya prenumeranter) genom att använda en blå färg och större skala på den delen. 

Undersidorna har en lite mer avskalad design, men huvuddragen är som första sidan.

<hr class="horizontal-line">  


***usainbolt.com***

Usain Bolt behöver förstås ingen närmare presentation. Syftet med hans webbplats är att bygga hans namn som varumärke, men också visa upp de fina prestationer han har.

Webbsidan ger ett väldigt proffsigt intryck, med mycket svart och guld (orange), lyxigt, elegant och lite spännande/farlig känsla. Det är mycket stora bilder, många närbilder och jag tycker att webbplatsen är väldigt passande för Usain Bolt.

Några designprinciper man kan se på webbplatsen:
- Som tidigare nämnts är färgerna valda med omsorg och speglar innehållet väl.
- Breda linjer i bakgrunden och tunna linjer under headern (när man scrollat ner en bit).
- Assymetrisk balans med texter i olika stora rektanglar i vitt/orange och symmetrisk balans med grid i fotogallerierna.
- Rörelse, de flesta bilder zoomar in lite när man för muspekaren över dem. På första sidan scrollar man över en bakgrundsbild. 
- Webbplatsen använder sig av mycket skarpa kontraster: svart/vitt/orange.

<hr class="horizontal-line">  

***helenmirren.com***

Den välkända skådespelerskan Helen Mirrens webbplats är elegant, lugn och klassisk i vitt och grått. Syftet med webbplatsen är att dels visa fakta om hennes liv och de filmer och föreställningar hon varit med i, men också vara synlig och göra reklam för sig själv och ha kontakt med fansen.

Några designprinciper man kan se på webbplatsen:
- Webbplatsen är i en akromatisk färgskala med små "bollar" i gul/orange som en liten färgklick. Även fotografierna har oftast diskreta, lugna färger. 
- Hon skapar ett djup på sidorna genom att ha halvgenomskinliga headers och delar av bilderna har ett genomskinligt lager på sig med en linje över bilden som skapar en rolig effekt.
- Första sidan är uppbyggd med grid med bilder och text som skapar en bra balans. 
- När man för muspekaren över kommer en diskret ram fram som skapar djup i bilden. Det skapar också en rörelse på sidan.
- Flera av sidorna är uppbyggda med en bild på på halva sidan medan andra halvan innehåller bilder/text som kan scrollas ner. En lite annorlunda layout som gör att det händer något på sidan.
- På första sidan används linjer som en designeffekt och även på de andra sidorna tillsammans med den lilla "bollen" jag tidigare beskrivit.

<hr class="horizontal-line">  

***Min egen webbplats:***

Jag har en monokromatisk färgskala med accentfärger. Påminner mest om Elly Griffiths sida av de tre jag tittat på. Jag ville ha en webbplats med lugna, diskreta färger, men ändå inte för tråkiga. 

Några designprinciper man kan se på webbplatsen:

- Jag har använt mig av gradient i headern för att det ska hända något, men jag tänker även att det blir en riktning nedåt mot innehållet.
- På flera bilder finns skuggning som skapar djup.
- Rubriken på galleri-sidan ändrar färg för att få lite rörelse och ikonen i headern skakar när man för muspekaren över den.
- Grid på galleri-, teknologi- och analyssidan som skapar balans. På teknologi-sidan är det assymetrisk balans med olika storlekar på fälten.
- Rubrikerna har en bakgrundsfärg som "försvinner" åt höger. Tanken är att det förutom att vara en rolig effekt också skapar en riktning framåt till nästa sida (åt höger).
- För att få bättre balans på första sidan låter jag bilden flyta bredvid texten istället för att ligga under som den gjorde tidigare.
- På första sidan har jag lagt till en dekorativ linje längst ned som jag tycker binder ihop sidan.


Analys
-----------------------

Det jag kan se på webbplatserna jag undersökt är att de har ett väldigt tydligt färgschema som de håller sig till. Det är mycket bilder som ofta är en del av headern och halvgenomskinliga. Bilderna är viktiga och en stor del av webbplatsen. Alla använder sig av grid på något sätt och har bra balans på sina sidor. De två som jag upplevde som mest proffsiga (Helen Mirrens och Usain Bolts) hade linjer som en del av sin design. 

När jag tittar på min egen design kan jag se att det skulle bli mer intressant med fler bilder och kanske även att det händer något när man pekar på bilderna. Det finns inte heller så mycket linjer som skulle kunna göra webbplatsen mer intressant. På min nästa webbplats tror jag även att jag ska försöka använda mig mer av assymetrisk balans, det blir inte lika förutsägbart då.

Jag tycker att mitt färgschema fungerar bra och balansen är också okej, speciellt sedan jag flyttade på bilden på framsidan. Webbplatserna gav mig också inspiration till den dekorativa linjen som jag la till på första sidan. 


Referenser
-----------------------

Artikeln "Design elements and principles" skriven av Mary Stribley på Canva.com

Övrigt
-----------------------

Skriven av Maria Ståhlbom
